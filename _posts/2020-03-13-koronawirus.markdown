---
layout: post
title:  "Koronawirus - apel"
date:   2020-03-13 13:37:00 +0200
categories: jekyll update
---

To jest artykuł o [wolności zgromadzeń][wolnosc].

Wikipedia mówi o [wolności zgromadzeń][wolnosc]:

> **Wolność zgromadzeń** – jedna z podstawowych wolności politycznych jednostki, polegająca na prawie do publicznego i pokojowego gromadzenia się ludzi, umożliwiająca wyrażanie przez nich własnych poglądów oraz wpływanie na procesy społeczne i polityczne. W państwie demokratycznym jest zwykle gwarantowana przez przepisy prawa, w tym przez Konstytucję. 

Najwyraźniej wolność zgromadzeń została zawieszona.

## Rodzaj zagrożenia koronawirusem

Według [artykułu w Wikipedii][polska] do 13 marca 2020 włącznie w Polsce 61 ludzi zachorowało na koronawirusa.

Dla porównania, według statystyk podanych na [stronie rządowej][grypa] tylko w jednym tygodniu marca tego roku zarejestrowano 211 tysięcy zachorowań na **zwykłą grypę**. 7 osób zmarło:

> W okresie od 1 do 7 marca 2020 r. zarejestrowano w Polsce ogółem 211.572 zachorowania i podejrzenia zachorowań na grypę. - Średnia dzienna zapadalność wynosiła 78,7 na 100 tys. ludności. - Odnotowano 7 zgonów z powodu grypy.

Biorąc pod uwagę tylko liczbę zachorowań, **zwykła grypa** jest **3468 razy bardziej niebezpieczna niż koronawirus**.

Dalej, według [Wikipedii][polska] 1 osoba zmarła:

> 11 marca poinformowano o 9 nowych przypadkach zakażenia (...) Tego samego dnia poinformowano o pierwszym przypadku śmiertelnym w Polsce: 57-letniej kobiecie, pochodzącej ze wsi Czapury. 


Nie spodziewam się aby gdzieś istniały dokładne statystyki odnośnie tego ilu ludzi umiera z powodu palenia papierosów. W przypadku wykrycia raka płuc trudno jednoznacznie określić jego przyczynę, w dodatku palenie papierosów przyczynia się także do innych chorób, nie tylko do raka płuc.

Mimo to, znalazłem wypowiedź ministra zdrowia Zbigniewa Króla [cytowanego przez magazyn Gość][gosc]:

> Z powodu palenia co roku umiera średniej wielkości polskie miasto, większości osoby w wieku produkcyjnym - mówił w czwartek w Warszawie podsekretarz stanu w Ministerstwie Zdrowia, Zbigniew Król.

Według powyższych danych, biorąc pod uwagę umieralność wśród całej populacji, koronawirus jest **siedem razy mniej niebezpieczny niż zwykła grypa** i **tysiące razy mniej niebezpieczny niż palenie papierosów**.

## Odmawianie jedzenia

Na [YouTube schroniska Brata Alberta][albert] widać informację wywieszoną na drzwiach scroniska:

> Szanowni Państwo z powodu zwiększonego ryzyka przenoszenia się wirusa, obsługa klientów z zewnątrz oraz wydawanie posiłków zostaje do odwołania zawieszona.

Oznacza to, że ludzie, którzy nie mieszkają w schronisku, nie będą mogli na jego terenie jeść!

Na całe szczęście, wciąż działa [autobus rozwożący żywność][autobus], aby bezdomni nie poumierali z głodu.

Wczoraj wybierałem się na spotkanie [Coffee House][antiochia]. **Przewidziałem, że się nie odbędzie.** Potwierdziło się – przed zborem przeczytałem karteczkę, że **czwartkowe spotkania są zawieszone do odwołania**. Spotkałem tam jeszcze jednego człowieka, który czekał. Widocznie spodziewał się, że ktoś do niego przyjdzie. Nie czekałem do normalnej godziny otwarcia aby przekonać się czy ktoś jeszcze będzie.

Nie wiem czy poniedziałkowe spotkania też są zawieszone, ani czy odbywają się inne zgromadzenia w budynku.

Po drodze kupiłem sobie własne jedzenie. Wiedziałem, że jeśli spotkanie się odbędzie – będzie na nim mięso. Wolałem zjeść słodkie pieczywo i oliwki jeszcze przed dotarciem do zboru, niż liczyć że będzie tam wegetariańskie jedzenie. Tak czy inaczej, **spotkanie kierowane jest między innymi do bezdomnych**, a oni nie mogą wybrzydzać. [Coffe House][antiochia] może być dla nich cennym źródłem nieodpłatnego jedzenia, a z powodu koronawirusa im to odebrano.

## Nie namawiam do łamania prawa

Jestem przeciwko odbieraniu prawa do zgromadzeń, ale jestem świadomy, że często wynika to z regulacji rządowych. **Nie zachęcam do łamania prawa**. Jeżeli ciebie to dotyczy, być może musisz zawiesić swoje spotkania. **Apeluję jednak, aby zawieszać spotkania tylko wtedy kiedy to konieczne, szczególnie jeśli zawieszenie ich oznacza, że ludzie będą mieli utrudniony dostęp do jedzenia**.

## Apel

Apeluję aby zakazywać przede wszystkim palenia papierosów! Są o wiele bardziej niebezpieczne niż koronawirus, bowiem **z ich powodu ginie wiele tysięcy ludzi**, a z powodu koronawirusa - jeden człowiek.

Jestem za tym aby **całkowicie zaniechać palenia papierosów** we Wrocławiu w miejscach, w których mogą przebywać także inni ludzie – to znaczy na przykład na przystankach, na chodnikach, 
w pobliżu jakichkolwiek budynków.

W Warszawie [w ciągu kilku dni czterech pieszych zginęło pod tramwajami][warszawa-tramwaje]:

> Wyjątkowo niebezpiecznie na torach w Warszawie. Pod tramwajami w ostatnich dniach zginęło już czterech pieszych. Z czyjej winy?

Mimo, że pod tramwajami zginęło w Polsce więcej ludzi, niż z powodu koronawirusa, nikt nie zakazuje jeżdżenia tramwajami!

Sam kiedyś zostałem potrącony przez tramwaj, ale o ile wiem, nigdy nie miałem styczności z koronawirusem. Uważam więc, że tramwaje są o wiele bardziej niebezpieczne.

Jeżeli chodzi o komunikację miejską, nikt nie zamyka ruchu tramwajów w całym kraju ze względu na dużą ilość przypadków śmierci w wyniku potrącenia przez tramwaj. Nie egzekwuje się też zakazu palenia papierosów na przystankach, a **z powodu palenia papierosów ginie wiele tysięcy ludzi**. Spotkałem się jednak z **próbą ochrony autobusu przezd koronawirusem**:

Widziałem **"bezpieczny autobus"**, w którym kierowca był oddzielony od pasażerów taśmą, która uniemożliwiała pasażerom korzystanie z przednich siedzeń. Zapewne z powodu koronawirusa.

**Apeluję o nieutrudnianie ludziom życia!** Jeżeli ktoś nie robi czegoś naprawdę niebezpiecznego (jak palenie papierosów) i nie ma zdiagnozowanego koronawirusa, uważam że nie ma się czego bać!

W Polsce więcej osób zmarło z powodu wypadków z udziałem tramwajów niż z powodu koronawirusa! **Apeluję o zachowanie ostrożności w pobliżu tramwajów** (sam przyłapuję się na tym, że mi jej brakuje), **nie o utrudnianie ludziom korzystania z komunikacji miejskiej**.

## Podsumowanie

W artykule porównuję kilka mniej lub bardziej niebezpiecznych zjawisk, starając się podać ile z ich powodów było przypadków śmiertelnych.

Starałem się wykazać, że **palenie papierosów**, **zwykła grypa** i **wypadki komunikacyjne** są bardziej niebezpieczne niż **koronawirus**, a przynajmniej powodują więcej zgonów.

Zwróciłem uwagę na absurd – taśmę oddzielającą kierowcę autobusu od pasażerów – podczas gdy **brakuje podobnej taśmy** oddzielającej ludzi na przystankach od palaczy papierosów, czy od samych tramwajów na przejściach dla pieszych.

Apeluję też niniejszym aby ograniczać zgromadzenia, albo w ogóle kontakt z ludźmi **tylko w przypadku, gdy jest to absulutnie konieczne**.

Ograniczenie zgromadzeń może prowadzić do tego, że niektórzy ludzie mają trudność z dostępem do jedzenia.

[wolnosc]: https://pl.wikipedia.org/wiki/Wolno%C5%9B%C4%87_zgromadze%C5%84
[polska]: https://pl.wikipedia.org/wiki/Pandemia_wirusa_SARS-CoV-2_w_Polsce
[grypa]: http://wwwold.pzh.gov.pl/oldpage/epimeld/grypa/index.htm
[gosc]: https://www.gosc.pl/doc/5165415.Ile-osob-w-Polsce-umiera-co-roku-z-powodu-palenia
[albert]: https://www.youtube.com/watch?v=0qKf5ofS470
[autobus]: http://www.bratalbert.wroclaw.pl/index.php?option=com_content&view=article&id=1911:streetbus-przystanek-na-zakrecie&catid=128:streetworking&Itemid=231
[antiochia]: https://antiochia.pl/?services=coffee-house
[warszawa-tramwaje]: https://warszawa.wyborcza.pl/warszawa/7,54420,25705605,dlaczego-piesi-gina-pod-tramwajami-czarna-seria-smiertelnych.html

