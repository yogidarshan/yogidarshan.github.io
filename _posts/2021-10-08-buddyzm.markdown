---
layout: post
title:  "Buddyzm"
date:   2021-10-08 10:59:00 +0200
categories: jekyll update
---
Zostałem buddystą. Nie tak dawno myślałem, że będę buddystą i sikhem równocześnie, ale czegoś mi w sikhizmie brakuje.

**Raszyn**

[Gurudwara w Raszynie][raszyn] nie publikuje materiałów na YouTube. Nie ma także własnej strony WWW.

Jest kilka wywiadów w tej gurudwarze na YouTubie, ale sikhowie z Raszyna nie publikują nic sami z siebie. Nie informują jak osiągnąć nirwanę.

**Kompetencje w religii**

Od jakiegoś czasu zależy mi na tym aby stać się kompetentnym w religii. Nie zależy mi już aby dobrze znać jak najwięcej religii; nauczyłem się inaczej oceniać ich jakość.

[Gompa w Grabniku][grabnik] publikuje mnóstwo materiałów o tym jak osiągnąć oświecenie, i zacząłem to "kupować". Jestem buddystą ponad rok. Zauważam jak medytacja na współczującego [Czenrezika][czenrezik] wypływa na mnie.

(Niektórzy jednak uważają, że to wpływ leków psychiatrycznych).

**Grabnik**

Dzisiaj wyjeżdżam do [Grabnika][grabnik]. Dowiem się co buddyści jedzą na obiad.

Do tej pory jadłem obiady sikhijskie, hare kryszna i chyba nawet żydowskie.

**Guru ka Langar**

Nie znalazłem w internecie informacji po polsku na temat sikhijskich obiadów. Jest oczywiście [artykuł w Wikipedii][langar] po angielsku na ten temat, ale to tylko świadczy o tym jak ubogie są polskojęzyczne informacje na temat tej religii.

Czy w buddyjskiej kuchni dostanę słoną herbatę? Czy dostanę jakiś specjalny tybetański chleb?

Bardzo łatwo znaleźć informacje na temat tego jak sikhowie wykorzystują gurudwarę w celu wchodzenia ze sobą w interakcje:

* Co dokładnie robią w momencie wejścia do gurudwary?
* Jak się modlą?
* Jak razem jedzą?
* Jak pomagają u utrzymaniu gurudwary?

W buddyzmie odwrotnie. Jest duży nacisk na informowanie jak prowadzić osobistą praktykę; mniejszy na to jak wyglądają interakcje w świątyni czy w kuchni.

Wiem tyle:

* Niektórzy buddyści nie piją alkoholu.
* Niektórzy buddyści nie jedzą mięsa.
* Buddyści wspólnie piją herbatę.

W tej chwili nawet nie jestem pewien czy w jadalni w [Grabniku][grabnik] są stoły, czy będe mógł swobodnie jeść z tacy leżącej na podłodze, tak jak lubię.

**Nirwana**

W sikhizmie mam dosyć dobrze obczajone co robić w trakcie imprez organizowanych w gurudwarze, ale nie bardzo wiem co robić poza nią.

Mówiono mi kiedyś o sikhijskiej porannej modlitwie wykonywanej samodzielnie; wiem też o istnieniu sikhijskiego różańca, choć nie wiem jak go używać.

I to właściwie tyle. Tyle nauczyłem się przez ponad rok regularnego uczęszczania do gurudwary, i przez moje duchowe podróże: Pomagaj w świątyni, uczęszczaj na obiady, a Bóg zdecyduje za ciebie czy osiągniesz nirwanę.

Nie wiem jak zostając zaawansowanym sikhem mógłbym pomagać innym:

* Mógłbym być kucharzem?
* Mógłbym modlić się o innych?
* Mógłbym nauczyć się programowania stron internetowych, i prowadzić jakąś stronę po angielsku z informacjami o sikhizmie?

W buddyzmie od samego początku spotykałem się z informacjami o tym do czego to wszystko prowadzi: Do pomagania innym po osiągnięciu stanu Buddy, który daje większe możliwości pomagania niż zwyczajne zostanie dobrym programistą.

Tak więc, po zostaniu buddystą, i po ponad roku intensywnej nauki, głównie z YouTube, przestałem utożsamiać się z sikhizmem.

**Moje YouTube**

Przez wiele lat chciałem być wieloreligijny. Interesowało mnie pogaństwo, sikhizm, kwakryzm – nawet judaizm. Prowadziłem wtedy anglojęzycznego [Bloga Fun Religions][fun].

Po kilku latach od jego zamknięcia nakręciłem epilog zwany po angielsku "The afrermath of »Fun Religions«":

* [Część 1][1].
* [Część 2][2].
* [Część 3][3].

Nakręciłem też, tym razem po polsku, [swoją codzienną praktykę][praktyka], nie wyłączając praktyki Czenrezika.

**Inna zmiana wierzeń**

Przestałem wierzyć w to, że Ziemia jest płaska.

Obejrzałem film [Płaskoziemcy][plaskoziemcy]. Podaje on dwa doskonałe dowody na to, że Ziemia jest okrągła.

Mam także inne przemyślenia: Model płaskiej Ziemi tłumaczy trochę, dlaczego jest noc i dzień, ale dzień – według tego modelu – jest w trochę innych miejscach niż w tym samym czasie według modelu Ziemi okrągłej.

Niby mało znacząca zmiana, i bez związku z głównym tematem tego artykułu. Dotyczy on jednak ogólnie – moich wierzeń i ich zmian.

Uważam to właśnie za dużą zmianę, ponieważ wierzyłem wiele lat, że Ziemia jest okrągła – i napisałem na ten temat kilka artykułów w moim poprzednim blogu.


**W co nadal wierzę**

Wierzę w istnienie [jednorożców][jednorozec]!

Jednorożec – po łacinie *Rhinoceros unicornis* – po polsku nosorożec indyjski lub nosorożec pancerny – mieszka według Wikipedii w Indiach.

Widziałem zdjęcia jednorożców – które nie wyglądają na podrabiane – widziałem nawet chyba coś podobnego w zoo!

[Artykuł w Empiku][empik] mówi:

> Jednorożce w popkulturze zajmują miejsce szczególne, jednak ich historia sięga daleko w głąb naszej cywilizacji. Magiczne, dostojne i bardzo tajemnicze, przywędrowały do masowej wyobraźni prosto z mitów, podań i legend. I chociaż współcześni uczeni, nie mogąc przypisać jednorożca do systematyki świata ożywionego, umieścili go w sferze fantastyki - obok smoków, bazyliszków i centaurów - to jeszcze w średniowieczu nikt nie miał wątpliwości co do istnienia stworzenia przypominającego konia o białej sierści z rogiem na środku łba.

(Mi jednak jednorożec bardziej przypomina hipopotama niż konia).

Czyżbym wierzył w istnienie jednorożców tylko z powodu mojej choroby psychicznej?

**Podsumowanie**

Podzieliłem się z czytelnikami moimi wierzeniami i historią ich zmian.

W tym wierzeniem bardziej niezwykłym – że jednorożce istnieją naprawdę!

Szkoda mi porzucać tak wiele fajnych religii, a jednak nie znalazłem w nich tego czego obecnie poszukuję – **informacji o tym jak poprzez swój rozwój duchowy osiągnąć wysoki poziom kompetencji w danej religii, i przez to pomagać innym**.

Zmieniło się założenie obecnego bloga. W tej chwili w prawym dolnym rogu wyświetla się jego motto – "Każdy może założyć własną religię". Tracę już zainteresowanie zakładaniem nowych religii.

[Guru Nanak][nanak] – mój idol – założył wprawdzie fajną religię i naprawdę lubiłem w niej spędzać czas; nie znalazłem tam natomiast informacji jak prowadzić własny rozwój.

Teraz szukam w religii nauk, które pomogą mi uśmierzyć cierpienie, i pomagać innym.

Chodzi mi także o to, żeby religia była aktywna na YouTube i publikowała informacje w języku polskim.

Takie rzeczy znalazłem w buddyzmie. Traktuję teraz buddyzm poważnie i mam w związku z nim już kilka ślubowań.

[raszyn]: https://pl.wikipedia.org/wiki/Zwi%C4%85zek_wyznaniowy_Singh_Saba_Gurudwara_w_Rzeczpospolitej_Polskiej
[grabnik]: https://www.benchen.org.pl/pl/
[czenrezik]: https://pl.wikipedia.org/wiki/Plik:Drzeworyt_buddyjski_na_papierze_-_Stoj%C4%85cy_bodhisattwa_Awalokite%C5%9Bwara_-_zbiory_Muzeum_Azji_i_Pacyfiku_w_Warszawie,_2_po%C5%82_XXw_Nepal.jpg
[langar]: https://en.wikipedia.org/wiki/Langar_(Sikhism)
[plaskoziemcy]: https://www.filmweb.pl/film/P%C5%82askoziemcy-2018-813810
[fun]: https://web.archive.org/web/20180718181853/https://funreligions.wordpress.com/
[1]: https://www.youtube.com/watch?v=7EjOnFAH3-g
[2]: https://www.youtube.com/watch?v=WZBDqIoasSg
[3]: https://www.youtube.com/watch?v=kyvK6t_K55g
[praktyka]: https://www.youtube.com/watch?v=j4yYuUkGJdQ
[jednorozec]: https://pl.wikipedia.org/wiki/Nosoro%C5%BCec_indyjski
[empik]: https://www.empik.com/empikultura/czy-jednorozce-istnialy-naprawde,15986,a
[nanak]: https://pl.wikipedia.org/wiki/Nanak
