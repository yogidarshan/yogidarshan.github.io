---
layout: post
title:  "Komuna"
date:   2021-10-11 17:45:00 +0200
categories: jekyll update
---
Przez kilka dni mieszkałem w buddyjskiej komunie.

**Definicja**

Nie chodzi mi o tę definicję [SJP][komuna1]:

>  (3) od lat 60. w USA i Europie Zachodniej: wspólnie zamieszkująca grupa ludzi o skrajnie lewicowych poglądach politycznych

Chodzi mi o tę definicję z [WSJP][komuna2]

> (1) b żyjący razem

I o tę definicję z [Wikipedii][komuna3]:

> Komuna (francuskie słowo pochodzące z XII wieku od średniowiecznej łacińskiej communia, oznaczające duże skupisko ludzi dzielących wspólne życie; od łacińskiej communis – rzeczy wspólne) – świadoma wspólnota ludzi żyjących razem, dzielących wspólne interesy, często posiadających wspólne wartości i przekonania, a także wspólne mienie, zasoby, a w niektórych komunach pracę, dochody lub majątek.

**Jadalnia**

W jadalni były stoły. Moim zdaniem utrudnia to poruszanie się po sali. Ja siedziałem zawsze na skraju, więc mogłem łatwo pójść np. po dokładkę; inni nie mieli tyle szczęścia.

Nie podobało mi się, że dania wegańskie nie są wyraźnie oddzielone od wegetariańskich. Przyzwyczaiłem się już do tego w społecznościach anarchistycznych, do których uczęszczałem.

Nie było to dla mnie dużym problemem, bo nie jestem weganinem, tylko wegetarianinem. Szkoda mi jednak tych, którzy chcą jeść tylko wegańskie pokarmy.

Czy w ogóle weganin może być buddystą?

Podczas pudży tsok należy jeść wszystko co podają, bez wybrzydzania. Uważam, że to jest słabą stroną buddyzmu.

**Płciowość**

Buddyzm nie jest religią płciowo agnostyczną. W buddyzmie można zostać tylko mnichem ani mniszką. Nie ma nic pomiędzy.

Nie wiem jak są traktowani ludzie intersex. Mogą być wyznawcami, ale chyba nie mogą być ani mniszką ani mnichem.

Największe toalety w komunie są podzielone ze względu na płeć. Prowadzi to do nieprzyjemnych sytuacji, że na przykład przyjaciółka poszła do innej toalety, ja do innej, i trudno zaobserwować kiedy wyjdzie.

Ponownie: Nie wiem co mają robić ludzie intersex. Może mają zawsze chodzić do tych toalet, które nie są podzielone ze względu na płeć, ale z drugiej strony, mile widziane jest korzystanie z toalety dużej.

Moim zdaniem idealne toalety byłymy takie: Rozbieram się w swoim pokoju i idę na dół w samych kapciach do koedukacyjnej toalety aby skorzystać z prysznica.

Tak to wygląda na Rainbow Gathering: Rozbieramy się we wspólnej przestrzeni i stajemy nago w kolejce. Dzięki temu nie zajmuje się prysznica w trakcie przebierania się, i zawsze widać ile ludzi stoi przed tobą.

**Higiena**

W większości toalet nie widziałem w kabinie żadnego kranika do mycia tyłka. To oznacza kompromis: brudne pośladki, ale ręce łatwiejsze do umycia.

W damskiej toalecie w jednym z budynków widziałem prysznic do mycia tyłka. Uważam, że to droga w dobrą stronę, ale nie wiem czy umiałbym się tym posługiwać. Widziałem kiedyś takie same prysznice w męskiej toalecie w meczecie.

Moim zdaniem najlepszy jest mały kranik na poziomie dłoni.

**Dekoracje**

W świątyni znadjuje się duży posąg. Moim zdaniem przerost formy nad treścią.

Posąg wypchany jest mantrami i relikwiami, ale nie wiem dokładnie po co. Na kanale YouTube komuny nie znalazłem informacji jakie to ma znaczenie.

Dziwne, bo gdy byłem w Auroville, widziałem Mathrimandir. Jest sporo większy, ale wtedy nie uważałem tego za przerost formy nad treścią.

Nie czułem się lepiej przez ten posąg, ani nie pomagał mi w medytacji. Pod koniec pobytu zaczął mnie trochę rozpraszać.

Podobno dla niektórych ludzi to ma znaczenie, że ten posąg tam jest.

**Praktyka**

W buddyzmie ludzie mają swoje osobiste praktyki, nie wszyscy takie same. Trochę szkoda, bo w sikhizmie podobało mi się to, że wszyscy mają jednego Boga, co ich do siebie zbliżało.

W komunie pewnie większość ludzi nie wiedziała, że mam praktykę Czenrezika.

Mam skłonność do monoteizmu.

W buddyzmie jest miejsce dla monoteistów. Wszystkie buddyjskie bóstwa w jaki sposób są dharmakają, która w dużej mierze przypomina sikhijskiego Waheguru Ji: Jest niewidzialna i wszystko przenika.

**Lama**

Fascynuje mnie to, że wszystko w komunie kręci się wokół jednego człowieka.

Lama Rinczen przynajmniej ma coś do zaoferowania.

Dla porównania, Vissarion nie ma nic do zaoferowania, a gromadzi wokół siebie ludzi.

Moim idolem jest Kumaré: Na potrzeby filmu dokumentalnego założył własną religię, nie mając specjalnej wiedzy.

Moim zdaniem lepiej jest założyć własną religię nie mając kompetencji, niż w ogóle nic nie robić.

Lama Rinczen ma jednak dużą wiedzę i jego porady mają dla mnie znaczenie. Gdybym był z Kumaré, musiałbym wszystkiego uczyć się samemu.

Tak dochodzę do sedna tego artykułu. Do komuny jechałem przede wszytkim spotkać Lamę Rinczena, a nie zobaczyć posąg, który mnie rozśmiesza.

**Korzyści duchowe**

Czy zyskałem coś na tym duchowo?

Uzyskałem abhiszekę Zielonej Tary i lung mantry Guru Rinpoczego. Dopiero przekonam się, czy zmieni to coś w mojej praktyce.

Otrzymałem wiele rodzajów błogosławieństw, ale czuję się tak samo.

Ważne dlamnie było aby obaczyć jak buddyści zachowują się gdy mają do dyspozycji wiele pomieszczeń i budynków. Dzięki temu mogę porównać buddystów z innymi komunami, w których byłem: Auroville, [CRK] i wyspa Hare Kryszna.

Ważniejsze nawet było zobaczyć Lamę Rinczena: Jak się będzie zachowywał? Co mi doradzi?

Rozważam przyjęcie Lamy Rinczena jako swojego nauczyciela, a to dla mnie duża zmiana, bo dotąd nie byłem niczyim uczniem (ang. disciple).

**Myszy**

Na terenie komuny nie widziałem myszy, a szkoda.

Widziałem kilka ostrzerzeń przed myszami, ale nigdy ich samych.

Widziałem na terenie komuny pustą klatkę dla myszy, ale nie spytałem właściciela o jej znaczenie.

Wydaje mi się, że na terenie komuny myszy nie są świadomie hodowane, a szkoda.

Uważam, że myszy ogólnie, przede wszytkim we Wrocławiu, nie są otoczone wystarczającą opieką.

Sam chętnie bym się tym zajął.

**Papierosy**

Jadąc do komuny bałem się palaczy papierosów.

Wiedziałem, że na terenie komuny jest palarnia papierosów.

Nigdzie jej jednak nie widziałem, ani nie widziałem kogoś kto palił.

To mnie fascynuje, że religia tworzy społeczności bez papierosów. Uczęszczałem także do społeczności anarchistycznych, ale tam ludzie nie dbają o siebie w wystarczającym stopniu aby zwracać uwagę na cudze zdrowie.

**Seva**

Interesowałem się rodzajami seva do zrobienia.

Gdy przyszedłem we Wrocławiu pierwszy raz do świątyni Hare Kryszna, od razu kazano mi ścierać obrazy, jeszcze przed programem, co mi się bardzo podobało.

Zastanawiałem się, czy tym razem będę robił seva podczas pierwszego pobytu w komunie. Czy w ten sposób miałem stracić część programu przewidzianego dla przyjezdnych?

Okazało się, że obierałem ziemniaki. Zwykle kiedy jestem w jakiejś komunie, ląduję w kuchni.

I nie, nie kolidowało to z programem. W trakcie obierania ziemniaków zrobiliśmy przerwę na praktykę w świątyni prowadzoną przez Lamę Rinczena.

**Sieć**

W komunie widziałem dwa komputery sponsorowane prze Unię Europejską.

Jeden z nich był całkiem zepsuty: Nie uruchamiał się i nie miał klawiatury.

Ten drugi włączyłem: Nie dowiedziałem się co ma w środku, bo do monitora systemu miał dostęp tylko administrator. Dowiedziałem się tylko, że dysk twardy miał kilkaset gibi.

Mógłbym administrować siecią komuny, ale nikt mnie o to nie poprosił.

**Android**

Mógłbym dla komuny pisać apki w Androidzie, ale co bym napisał?

Mógłbym napisać apkę do organizacji wydarzeń: spis uczestników, lista seva do zrobienia, plan obiektu. Problem jest jednak, że taką apkę się robi raz i wystarczy.

Czy napisanie jednej małej apki uzasadniłoby mój pobyt w komunie na zawsze?

Mógłbym napisać apkę łączącą ośrodki buddyjskie: Kto i dokąd podróżuje, kiedy odbywają się zajęcia?

W komunie miałem problem z nabyciem dwóch książek po angielsku. W rezultacie kupiłem jedną po polsku, a drugiej w ogóle nie kupiłem.

Mógłbym napisać apkę, która pomaga w odnajdywaniu książek.

Apkę o tak wielu funkcjach pisałbym zawsze, nigdy nie kończąc. Chciałbym, aby to właśnie była moja seva w komunie.

Nigdy jednak nie zgłoszono zapotrzebowania na wolontariuszy piszących apki. Temat się nie pojawił, a samemu nie chciało mi się go podnosić, bo byłem tam tylko na kilka dni.

**Ankieta**

W trakcie pobytu dostałem na telefon aplikację do wypełnienia na temat książki, jaką kupiłem przed wyjazdem.

Debile.

Jak czytelnik może ocenić, brak mi cierpliwości i miłującej dobroci. Powinienem mieć cierpliwość dla sprzedawców, którzy wysłali mi tę durną  ankietę, a jednak uważam, że są chujami.

Pytania były wyjątkowo głupie: Zaczęło się od tego, czy zrobię sprzedawcom bezpłatną reklamę.

Może jeszcze kilka spotkań z Lamą Rinczenem i nauczę się cierpliwości. Na razie mi się jednak nie udało.

**Maskopatol**

Słowem, które najczęściej teraz wypowiadam w myślach jet "maskopatol".

Powinienem powtarzać wiele razy dziennie "Karmapa Cienno" albo "Om mani peme hum". Być może pomogłoby mi to w momencie śmierci.

Fakt, mówię "Om mani peme hum" w czasie snu, kiedy zdaję sobie sprawę, że śpię. To też mi może pomóc.

Piszę to aby wyjaśnić czytelnikowi na ile jestem buddystą: Brakuje mi jeszcze cierpliwości oraz nie zintegrowałem jeszcze mantr z codziennym życiem.

[Maskopatol w telewizji][maskopatol].

**Książka**

W trakcie pobytu w komunie czytałem ksążkę [Tycipaństwa Macieja Grzenkowskiego wydaną 19 maja 2021][empik].

(To była ta książka, w sprawie której dostałem ankietę).

Dotyczy ona innych komun, założonych w celach:

* Unikanie podatków.
* Organizowanie festiwali z alkoholem i narkotykami.

Podoba mi się ta idea, choć żenuje mnie cel jaki sobie stawiają inne komuny, zwłaszcza ten festiwal.

Cel komuny, w której byłem, jest inny, chociaż trudno mi go określić na podstawie jednorazowego pobytu.

Być może celem jest oglądanie dużego posągu?

Cel tej społeczności intencjonalnej ma coś wspólnego z wyzwalaniem wszystkich istot z samsary. Na ile to jest skuteczne?

Nie wiem. Uważam jednak, że to droga we właściwą stronę.

**Państwowość**

Czy buddyści powinni założyć własne państwo? Organizacje religijne mają jakieś specjalne przepisy podatkowe, inne niż firmy. Ta dostała jakieś pieniądze rządowe na rozwój buddyjskiego ośrodka.

Dlatego jestem tak wielkim fanem ubierania społeczności intencjonalnej w religię: Nie spotyka mnie tam agresja polegająca na zmuszaniu mnie do wdychania dymu z papiesosów, mają też przywileje inne niż tycipaństwa.

**Podsumowanie**

Zaspokoiłem swoją ciekawość dotyczącą wyposażenia jadalni i budowy toalet. Pomaga mi to porównać tę konkretną komunę z komunami Hare Kryszna i New Age, w których byłem.

Widziałem duży posąg, którego nie rozumiem.

Spotkałem już drugi raz Lamę Rinczena, który prawdopodobnie jest już od teraz moim nauczycielem. Do tej pory żadna postać religijna, którą spotkałem, nie zrobiła na mnie takiego wrażenia.

Podzieliłem się też z czytelnikiem tym, że mimo iż byłem w tym fajnym miejscu, nadal mam problemy z zachowaniem cierpliwości, a także z wypowiadaniem mantry pomiędzy sesjami medytacyjnymi.

Następnym razem, a ma być następny raz, nie będę zwracał uwagi na toalety i na posągi, bo to widziałem już w tym i w innych miejscach, ale na to co w buddyzmie jest unikalne:

Wydaje mi się, że ktoś w buddyzmie mógłby mnie uczyć medytacji, a dotąd nikomu na to nie pozwoliłem.

[komuna1]: https://sjp.pl/komuna
[komuna2]: https://wsjp.pl/haslo/podglad/28520/komuna/4597352/zyjacy-razem
[komuna3]: https://pl.wikipedia.org/wiki/Komuna
[crk]: http://crk.wroclaw.pl/
[maskopatol]: https://www.youtube.com/watch?v=068o6gVhQdc
[empik]: https://www.empik.com/tycipanstwa-ksiezniczki-bitcoiny-i-kraje-wymyslone-grzenkowicz-maciej,p1264957907,ksiazka-p
