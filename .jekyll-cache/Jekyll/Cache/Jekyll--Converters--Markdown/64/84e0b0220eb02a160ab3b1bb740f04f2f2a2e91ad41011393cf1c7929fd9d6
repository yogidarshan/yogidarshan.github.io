I"ne<p>Poszedłem ponownie na spotkanie pobliskiego zboru chrześcijańskiego. Tym razem do społeczności <a href="http://kanaan.org.pl/">Kanaan</a>. Spotykają się w tym samym budynku co omawiana już wcześniej na tym blogu społeczność <a href="https://antiochia.pl/">Antiochia</a>.</p>

<p>Chciałem mieć okazję do spędzenia kilku godzin poza domem, a tu w pobliżu nie ma wielu innych duchowych imprez. Poza tym, udziela mi się atmosfera chrześcijańskiego koncertu. Mam wrażenie, że gdyby zamiast imienia Jezus używali podczas kazań imienia <a href="https://pl.wikipedia.org/wiki/Padmasambhava">Guru Rinpocze</a>, wiele by to nie zmieniło. Jeden i drugi obserwuje, kieruje i dogląda.</p>

<h2 id="błędy-na-stronie-zboru">Błędy na stronie zboru</h2>

<p>Jedna rzecz rzuciła mi się na uwagę na ich <a href="http://kanaan.org.pl/">stronie</a>. Przede wszystkim sekcja <a href="http://kanaan.org.pl/w-co-w-wierzymy/">W co wierzymy</a>. Sam adres jest błędny: <a href="http://kanaan.org.pl/w-co-w-wierzymy/">kanaan.org.pl/w-co-w-wierzymy</a>. (Występuje zbędna litera “w” przed “wierzymy”). Dla klarowności w poniższych cytatach dodaję wytłuszcenie.</p>

<blockquote>
  <p>Wierzymy w  boskość naszego Pana, Jezusa Chrystusa, Jego narodziny z dziewicy, <strong>Jego prawdziwe i zupełne człowieczeństwo</strong>, <strong>Jego bezgrzeszne życie</strong> (1 List do Koryntian 1:30, 1 List do Tymoteusza 1:15,  1 List Jana 5:7-8,  Księga Objawienia 1:8).</p>
</blockquote>

<p>Powyższe stoi w sprzeczności do:</p>

<blockquote>
  <p><strong>Wierzymy w grzeszną naturę wszystkich ludzi</strong>, wystawiającą człowieka na Boży gniew i potępienie (List do Rzymian 3:10-20; 23).</p>
</blockquote>

<p>Te trzy punkty nie mogą być równocześnie prawdziwe:</p>

<ul>
  <li>Jezus wiódł życie bez grzechu.</li>
  <li>Jezus był <em>prawdziwie</em> i <em>zupełnie</em> człowiekiem.</li>
  <li>Wszyscy ludzie mają <em>grzeszną naturę</em>.</li>
</ul>

<h2 id="polityczna-poprawność">Polityczna poprawność</h2>

<p>Podczas nabożeństwa <strong>zachęcano ludzi do podróży do Izraela</strong>. Zrozumiałbym gdyby było klka opcji, na przykład:</p>

<ul>
  <li>Tygodniowa wyprawa do Izraela.</li>
  <li>Dwudniowa wycieczka do Paryża.</li>
  <li>Jednodniowy wyjazd do Disneylandu dla dzieci.</li>
</ul>

<p>Zrozumiałbym wtedy, że chrześcijanie mają potrzebę wspólnej zabawy i organizują różne wycieczki aby można było którąś wybrać w zależności od możliwości. Znamienne jest za to, że ze wszystkich miejsc na świecie <strong>organizują tylko wycieczkę do Izraela</strong>, a przynajmniej żadnej innej nie ogłosili tego dnia.</p>

<p><strong>Po co jechać do Izraela?</strong> Mam wrażenie, że zbór Kanaan identyfikuje się z Izraelem. Sama nazwa Kanaan źle mi sie kojarzy. Kanaan był ziemią napadniętą i ograbioną przez dyktatora Jozuego po śmierci Mojżesza. Mówi o tym <a href="https://pl.wikipedia.org/wiki/Ksi%C4%99ga_Jozuego">Księga Jozuego</a>. Terytorium Izraela jest właśnie na ziemi Kanaan.</p>

<p>Zbór stara się kreować jednomyślność, dlatego i ja dokonuję w tym artykule personifikacji pisząc “zbór”, tak jakby zbór miał jeden rozum, zamiast “część ludzi ze zboru”. Na stronie <a href="http://kanaan.org.pl/4-filary/">4 filary</a> pisze:</p>

<blockquote>
  <p>Leży nam na sercu budowanie jedności wśród chrześcijan w mieście.</p>
</blockquote>

<p>Samo istnienie strony <a href="http://kanaan.org.pl/w-co-w-wierzymy/">W co wierzymy</a> jest chore, bo sugeruje, że wszyscy członkowie zboru wierzą w to samo. Zrozumiałbym gdyby napisali:</p>

<ul>
  <li>x% ludzi [według ankiety z bieżącego roku] wierzy, że Jezus był pozbawiony grzechu.</li>
  <li>y% ludzi wierzy, że Jezus był człowiekiem.</li>
  <li>z% ludzi wierzy, że wszyscy ludzie mają grzeszną naturę.</li>
</ul>

<h2 id="kawiarnia">Kawiarnia</h2>

<p>Tym razem po nabożeństwie otworzono kawiarnię, choć moim zdaniem był to raczej <strong>mały sklepik ze słodyczami</strong>. Kupiłem jakiś napój. Miałem nadzieję, że ktoś się do mnie przysiądzie i będziemy rozmawiać, ale teraz cieszę się z tego, że partnera do rozmowy znalazłem dopiero po wyjściu z budynku.</p>

<p>Paru ludzi miało tam <strong>dostać barszcz</strong>. Mi nikt nie zaproponował barszczu. Może i dobrze. Na sali głównej widziałem butelkę alkoholu. (Nie wiem, czy ktoś zamierzał go skonsumować na terenie obiektu). Skoro mają alkohol, to może i mają mięso?</p>

<p>Dla pewności sprawdziłem w Wikipedii co to jest <a href="https://pl.wikipedia.org/wiki/Barszcz_(potrawa)">barszcz</a>, bo dawno tego nie jadłem. Sam wytłuszczam fragmenty cytatu:</p>

<blockquote>
  <p>Barszcz biały podawany jest z białą, <strong>gotowaną kiełbasą</strong>, jajkiem oraz ziemniakami lub kaszą. Odmianą barszczu białego jest barszcz chrzanowy przygotowywany na <strong>wywarze z gotowanej szynki</strong>, dodatkowo zabielony śmietaną z tartym chrzanem.</p>
</blockquote>

<p>Nie wiem akurat czy to był barszcz biały, ale dla świętego spokoju lepiej było nie wykazywać nim zainteresowania.</p>

<p>Zastanawia mnie dlaczego wybrano akurat taką formę kawiarni: <strong>skromne słodycze oraz barszcz dla zaledwie kilku ludzi</strong>. Znana jest inna forma wspólnej kuchni, w zależności od religii nazywana <em>langar</em> lub <em>prasadam</em>: <strong>Obfity wegetariański posiłek</strong>, to znaczy pełen obiad z kilku dań oraz <strong>siedzenie w rzędach na podłodze</strong>, żeby łatwiej było podchodzić jeden do drugiego. Zamiast tego są w zborze niewygodne stoliki, gdzie ludzie mają tendencję do tworzenia odosobnionych wysp.</p>

<p>Nie wpłaciłem żadnych pieniędzy na ofiarę. (Zapłaciłem 2 zł za soczek). Gdyby miał być dobry obiad, dałbym na ofiarę kilkanaście złotych, żeby pokryć jego koszt.</p>

<h2 id="poparcie-dla-przemocy">Poparcie dla przemocy</h2>

<p>Zaraz jak wyszedłem z kościoła, zagadał do mnie ktoś. Ucieszyłem się. Miałem nawet nadzieję, że ktoś mnie zaczepi wcześniej.</p>

<p>(Teraz się cieszę, że stało się to dopiero gdy wyszedłem z budynku).</p>

<p>Zapytał mnie czy przyszedłem do kościoła pierwszy raz. Właściwie to nie czy <em>ja</em> przyszedłem, ale czy <em>pan</em> przyszedł, ale szybko zaczął do mnie mówić <em>ty</em>.</p>

<p>Spytałem go o <strong>prowadzoną w kościele <em>służbę proroczą</em></strong>, o której słyszałem już dwa razy podczas nabożeństwa.</p>

<p>Powiedział mi tylko, że spotykają się na <em>służbie proroczej</em> aby czytać Biblię.</p>

<p>Mam wrażenie, że ludzie chodzą na tę <em>służbę</em>, bo myślą, że są prorokami. Być może jest odwrotnie: Myślą, że są prorokami, bo tam chodzą.</p>

<p>Trochę mnie to niepokoi. Mam wrażenie, że ludzie w zborze chcą nabrać jakichś nadprzyrodzonych mocy dzięki uczęszczaniu do kościoła. Nie miałbym nic przeciwko temu gdybym wierzył, że uprawiają zdrową duchowość. Uznałbym, że są po prostu ludźmi z <a href="https://pl.wikipedia.org/wiki/Siddhi">siddhi</a>. Wikipedia definiuje <a href="https://pl.wikipedia.org/wiki/Siddhi">siddhi</a> jako:</p>

<blockquote>
  <p>w religiach dharmicznych nadnaturalne zdolności powstające w wyniku medytacji.</p>
</blockquote>

<p>Może i chrześcijanie z tego zboru jakieś mają, ale obawiam się, że nie wykorzystują ich dobrze. Nie uważam ich za miłych ludzi, ponieważ:</p>

<ul>
  <li>Unikają wspólnego spożywania posiłków.</li>
  <li>Używają nazwy Kanaan. (Ziemia, na której rzezi i grabieży dokonał Jozue).</li>
  <li>Jeżdżą do Izraela. (Zapewne utożsamiają Izrael z Kanaan).</li>
  <li>Mają idiotyczną stronę, która sugeruje, że <a href="http://kanaan.org.pl/w-co-w-wierzymy/">wszyscy wierzą w to samo</a>. (W dodatku z oczywistym błędem).</li>
  <li>Otwarcie popierają przemoc, o czym za chwilę.</li>
</ul>

<p>Człowiek, którego tego wieczora spotkałem, powiedział mi, że dobrze się stało, że Jozue kazał mordować ludzi w Kanaan. Oburzyłem się na niego, ale powiedział, że <strong>mnie celowo podpuszcza</strong>.</p>

<p>Myślałem, że skłamał i że zaraz powie, że wcale tego nie popiera.</p>

<p>Zaczął mi jednak tłumaczyć, odnosząc się do różnych fragmentów z Biblii - pomiędzy którymi nie widziałem związku - że dobrze jest <strong>mordować ludzi działając pod wrażeniem, że ma się kontakt z Bogiem</strong>.</p>

<p>Szybko zrozumiałem, że <strong>mam do czynienia z fanatykiem</strong>, i chciałem już odejść. Znajdowałem się akurat koło bramy obiektu.</p>

<h2 id="rzucanie-klątwy">Rzucanie klątwy</h2>

<p>Miałem wrażenie, że chce rzucić na mnie klątwę. Powiedziałem mu, że <strong>nie chcę aby się o mnie modlił</strong>.</p>

<p>Mówił coś o mojej <em>odpowiedzialności</em>, a ja nie wiedziałem co mu takiego zrobiłem. Wyzwałem go od fanatyków dopiero wtedy kiedy sam mi powiedział, że popiera rzezie dokonywane na ludności cywilnej - w tym dzieciach. W pewnym momencie powiedział:</p>

<blockquote>
  <p>Moc Jezusa Chrystusa nad tobą.</p>
</blockquote>

<p>Nie mam nic przeciwko Jezusowi Chrystusowi. W Biblii jest przedstawiony w taki sposób:</p>

<ul>
  <li>Robi z wody wino. (Alternatywnie: po prostu nalewa wody do wina). <strong>Jan 2:1-11</strong></li>
  <li>“Karmi” tysiące ludzi kilkoma bohenkami chleba i rybami, które i tak do niego nie należą, po czym dostaje od tych tysięcy ludzi więcej koszy jedzenia niż sam im dał. <strong>Jan 6:9-13</strong></li>
  <li>Zachęca ludzi do jedzenia ryb. <strong>Jan 21:6</strong></li>
  <li>Zachęca ludzi do jedzenia jego własnego ciała. <strong>Łukasz 26:26</strong></li>
</ul>

<p>Mimo wszystko w popularnej kulturze jest widziany jako pozytywne bóstwo, które pomaga zamiast obciążać klątwą. Nie rozumiałem jednak co to ma znaczyć: “Moc Jezusa Chrystusa nad tobą”.</p>

<p><strong>Czy człowiek, który wypowiadał te słowa, właśnie mnie przeklinał</strong>?</p>

<p>Skrzyżowałem kilka razy ręce mówiąc do niego, że jego słowa nie mają nade mną żadnej mocy.</p>

<p>Wieczorem modliłem się o ochronę, obawiając się, że ten agresywny idiota rzuci na mnie jakąś klątwę korzystając ze swoich <em>siddhi</em>.</p>

<p>Najbliższej nocy miałem dobry sen: ktoś oddawał mi pieniądze, których się nie spodziewałem. Zrozumiałem to tak, że cokolwiek ten człowiek chce mi zrobić, będzie to dla mnie pożytkiem.</p>

<h2 id="biblia">Biblia</h2>

<p>Nie rozumiem o co chrześcijanom chodzi z Biblią.</p>

<p>Przeczytałem Biblię i mnie interesuje. Zawiera idiotyczne historie jak zabranie chleba i ryb jakiemuś chłopcu, żeby rzekomo nakarmić tysiące ludzi, a w rzeczywistości odebrać od tych ludzi kilkanaście koszy jedzenia. (<strong>Jan 6:9-13</strong>). Zawiera też skomplikowane opisy wojen.</p>

<p>Na zebraniu zboru Kanaan <strong>nie mówiono nic o wadach innych książek duchowych</strong>, takich jak pisma buddyjskie czy <a href="https://pl.wikipedia.org/wiki/Bhagawatapurana">Śrimad-Bhagavatam</a>. W ogóle o nich nic nie mówiono, czyli zakładam, że <strong>mam sam je sobie doczytać i porównywać</strong>.</p>

<p>Fascynuje mnie to, że <strong>wśród wszystkich książek duchowych wybrano właśnie Biblię</strong>.</p>

<p>Z drugiej strony, zbór nosi nazwę Kanaan, a właśnie Biblia zawiera uzasadnienie tej nazwy. Chrześcijanie z tego zboru są zainteresowani Izraelem, i popierają najgorsze formy przemocy stosowanej przez Jozuego wobec Kanaanu.</p>

<p><strong>Może właśnie dlatego wybrali Biblię, bo trudno w innych książkach znaleźć uzasadnienie tej bezsensownej rzezi?</strong></p>

<h2 id="isis">ISIS</h2>

<p>Z chrześcijaninem ze zboru Kanaan rozmawiałem o <a href="https://pl.wikipedia.org/wiki/Pa%C5%84stwo_Islamskie">Państwie Islamskim</a>. Powiedział, że znalazł wideo, w którym członkowie Państwa Islamskiego topią chrześcijan w klatce. Jakimś cudem porównał Państwo Islamskie do ludzi, których Jozue kazał wymordować w ziemi Kaanan.</p>

<p>Spotkanie to było już po tym jak opublikowałem <a href="https://yogidarshan.github.io/jekyll/update/2020/01/26/zgniatanie.html">artykuł o podobnych filmach</a>.</p>

<p>On pierwszy zaczął temat tych filmów. Zafascynowało mnie to, że ktoś sam podsunął mi temat podobny do mojego artykułu, nie wiedząc o nim.</p>

<p>Znalazłem film, na którym członkowie Państwa Islamskiego zabijają czworo ludzi, zanurzając klatkę do wody. Nie wiem czy to ten sam film, ani czy zabici byli chrześcijanami.</p>

<p>Powiedziałem mojemu rozmówcy, że jest podobny do Państwa Islamskiego. Sam pierwszy o nim wspomniał, a z drugiej strony - podkreślał, że popiera mordowanie ludności cywilnej w imię religii.</p>

<p>Trochę żałuję, że to zrobiłem. Nie rozumiem, czy mojemu rozmówcy nie podoba się Państwo Islamskie za <strong>samo to, że mordują</strong>, czy za to, że <strong>mordują akurat w taki sposób</strong>.</p>

<p>(Biblia nie opisuje topienia ludzi żywcem przez poddanych Jozuego, ale tak czy siak opisuje okropną rzeź).</p>

<p>Wszystko mi się myli. Dlaczego Jozue miał mieć prawo mordować dzieci z powodów religijnych, a Państwo Islamskie nie ma prawa mordować chrześcijan?</p>

<p>Dlaczego prześladowanie jednej grupy religijnej ma być dobre i chwalebne, a innej grupy nie?</p>

<p>Nie przekonał mnie do wyższości chrześcijan nad innymi grupami religijnymi, ani nie wytłumaczył mi wystarczająco rzekomych korzyści płynących z mordowania dzieci.</p>

<h2 id="przemoc">Przemoc</h2>

<p>Dopiero wczoraj opublikawałem <a href="https://yogidarshan.github.io/jekyll/update/2020/01/26/zgniatanie.html">artykuł</a> o przemocy wobec zwierząt.</p>

<p>Teraz - tuż po jego publikacji - miałem okazję do poznania człowieka, który otwarcie popiera mordowanie małych dzieci przez zwolenników dyktatora, który twierdził, że ma kontakt z Bogiem.</p>

<p>Rozumiem, że ludźmi, którzy wstępują do <a href="https://pl.wikipedia.org/wiki/Pa%C5%84stwo_Islamskie">islamskiej organizacji ISIS</a>, zostają prawdopodobnie tym podobni fanatycy. Czy ten człowiek, gdyby miał możliwość zanurzyć dźwigiem do wody klatkę zawierającą żywych ludzi, zrobiłby to?</p>

<p>Kiedy samo twierdzenie, że ma się społeczność z Bogiem, jest według tego człowieka wystarczające aby mieć słuszność w zabijaniu niewinnych ludzi?</p>

<p>A może topienie niewinnych ludzi to “za dużo”, ale na inną formę zabijania chętniej by się zgodził?</p>

<h2 id="kościół-zielonoświątkowy">Kościół Zielonoświątkowy</h2>

<p>Powiedziano mi, że zbór Kanaan nie jest kościołem zielonoświątkowym. Nie mają chyba konkretnej denominacji. Trochę się tego boję, bo nie mają żadnego ciała, które ich kontroluję.</p>

<p>Ja sam jestem <a href="http://wlasnowierca.ofp.pl/">własnowiercą</a>, i też nie mam nikogo kto mnie kontroluje, ale w przypadku chrześcijan zaczęło mi to przeszkadzać.</p>

<p>Nie popieram kościoła zielonoświątkowego. Ma on te same wady co inne kościoły chrześcijańskie. Jedyną <strong>religią chrześcijańską, którą autentycznie popieram</strong>, jest <a href="https://pl.wikipedia.org/wiki/Religijne_Towarzystwo_Przyjaci%C3%B3%C5%82">kwakryzm</a>.</p>

<p>W kościele zielonoświątkowym wiem jednak czego się spodziewać, i wydaje mi się, że jestem <strong>chroniony przez zielonoświątkową doktrynę</strong>. Nigdy w zgromadzeniu zielonoświątkowym nie spotkałem się z fanatykiem religijnym, który <strong>otwarcie popiera rzeź dzieci</strong>, w dodatku rzuca na mnie klątwy poparte doświadczeniem zdobytym na jakiejś <em>służbie proroczej</em>.</p>

<p>Kościół Zielonoświątkowy posiada własne wyznanie wiary. Posłużę się wyznaniem wiary opublikowanym na <a href="https://antiochia.pl/wyznanie-wiary/">stronie zboru Antiochia</a>, choć ono samo oparte jest na <a href="https://kz.pl/poznaj-kosciol/wyznanie-wiary/">wyznaniu wiary</a> obecnym na stronie <a href="https://pl.wikipedia.org/wiki/Zb%C3%B3r_Sto%C5%82eczny_Ko%C5%9Bcio%C5%82a_Zielono%C5%9Bwi%C4%85tkowego_w_Warszawie">Zboru Stołecznego Kościoła Zielonoświątkowego w Warszawie</a>. Dodaję moje własne formatowanie:</p>

<ul>
  <li>
    <p>Wierzymy, że Pismo Święte – Biblia – jest Słowem Bożym, nieomylnym i natchnionym przez Ducha Świętego i stanowi jedyną normę wiary i życia.</p>
  </li>
  <li>
    <p>Wierzymy w Synostwo Boże Jezusa Chrystusa, poczętego z Ducha Świętego, narodzonego z Marii Dziewicy; w Jego śmierć na krzyżu za grzech świata i Jego zmartwychwstanie w ciele; w Jego wniebowstąpienie i powtórne przyjście w chwale.</p>
  </li>
  <li>
    <p>Wierzymy w pojednanie z Bogiem przez opamiętanie i wiarę w ewangelię, w chrzest i Wieczerzę Pańską.</p>
  </li>
  <li>
    <p>Wierzymy w chrzest Duchem Świętym, przeżywanie pełni Ducha i Jego darów.</p>
  </li>
  <li>
    <p>Wierzymy w jeden Kościół, święty, powszechny i apostolski.</p>
  </li>
  <li>
    <p>Wierzymy w uzdrowienie chorych jako znak łaski i mocy Bożej.</p>
  </li>
  <li>
    <p>Wierzymy w zmartwychwstanie i życie wieczne.</p>
  </li>
</ul>

<p>Nie wiem o co w tym chodzi. Nie zakładam, że wszyscy zielonoświątkowcy wierzą w to samo. Jest to chyba jakiś abstrakcyjny wzór wierzeń, który sprawia, że kościół może być zaliczony do zielonoświątkowym.</p>

<p>Wyznanie wiary jest tym dla kościoła czym <a href="https://pl.wikipedia.org/wiki/Geometria_euklidesowa#Aksjomaty_Euklidesa">zbiór aksjomatów</a> dla <a href="https://pl.wikipedia.org/wiki/Geometria_euklidesowa">geometrii Euklidesa</a>.</p>

<p>Wyznanie wiary kościoła zielonoświątkowego nie zawiera bzetów jak równoczesne wierzenie w to, że <strong>Jezus był bezgrzesznym człowiekiem</strong>, oraz w to że <strong>żaden człowiek nie może być bezgrzeszny</strong>.</p>

<p>Pierwszy punkt tego wyznania wiary to bzdura. Zielonoświątkowcy nie kieruja się Biblią. Gdyby tak było, musieliby kamienować dzieci zgodnie z rozdziałem 21 Piątej Księgi Mojżeszowej.</p>

<p>Wyznanie wiary kościoła zielonoświątkowego moimi słowami (bez punktu pierwszego):</p>

<ul>
  <li>
    <p>Wierzymy, że Jezus jest fajnym bóstwem i miał ciekawe przygody.</p>
  </li>
  <li>
    <p>Wierzymy w możliwość rozwoju duchowego.</p>
  </li>
  <li>
    <p>Wierzymy w <a href="https://pl.wikipedia.org/wiki/Siddhi">siddhi</a>.</p>
  </li>
  <li>
    <p>Wierzymy w kościół.</p>
  </li>
  <li>
    <p>Wierzymy w jeszcze więcej <a href="https://pl.wikipedia.org/wiki/Siddhi">siddhi</a>.</p>
  </li>
  <li>
    <p>Wierzymy w reinkarnację.</p>
  </li>
</ul>

<p>Ja też wierzę w te sześć punktów. Nie mam problemu z zaakceptowaniem sześciu z siedmiu punktów zielonoświątkowego wyznania wiary. Nie wierzę oczywiście w ten pierwszy - idiotyczny.</p>

<h2 id="trócja-święta">Trócja Święta</h2>

<p>Ucząc się na potrzeby tego artykułu zauważyłem <strong>ciekawy szczegół</strong>.</p>

<p><a href="https://antiochia.pl/wyznanie-wiary/">Wyznanie wiary zboru Antiochia</a> ma 7 punktów.</p>

<p>(Jeden z nich oczywiście odrzucam, bo nie znam chrześcijanina, który żyje w 100% zgodnie z Biblią).</p>

<p><a href="https://kz.pl/poznaj-kosciol/wyznanie-wiary/">Wyznanie wiary Zboru Stołecznego</a> ma 8 punktów.</p>

<p>Jeden dodatkowy punkt, którego nie ma w <a href="https://antiochia.pl/wyznanie-wiary/">wyznaniu zboru Antiochia</a>, to:</p>

<blockquote>
  <p>Wierzymy w Boga w Trójcy Świętej jedynego, w osobach Ojca i Syna, i Ducha Świętego.</p>
</blockquote>

<p>Ten punkt jest bez sensu. Bóg jest albo jeden i jest osobą, albo trzy osoby są razem jendym Bogiem. Nie może Bóg być równocześnie osobą i trzema osobami.</p>

<p>Ja sam jestem monoteistą. Wierzę, że jest jeden Bóg. Nie obchodzi mnie ile jest różnych bóstw w mitologii. Jest tylko jedna świadomość.</p>

<p>Ja jestem Bogiem i ty jesteś Bogiem, ale ja bez ciebie nie jestem Bogiem.</p>

<p>Wikipedia definiuje [naturę Buddy] tak:</p>

<blockquote>
  <p>esencja umysłu, najwyższa mądrość, absolutna natura wszystkiego, co istnieje, umożliwiająca osiągnięcie Oświecenia według buddyzmu</p>
</blockquote>

<p>Wikipedia nie podaje, że jedna osoba może mieć naturę Buddy podczas gdy inna osoba równocześnie jej nie ma. Wszyscy razem mają naturę Buddy. Nie jedna osoba, nie trzy osoby, nie x osób, tylko <strong>wszystkie czujące istoty bez wyjątku</strong>.</p>

<p>O ile wiem, Biblia nie potwierdza istnienia Trócjcy Świętej. <a href="https://kz.pl/poznaj-kosciol/wyznanie-wiary/">Strona Zboru Stołecznego</a> podaje wersety, które podobno to potwierdzają, ale nie weryfikuję ich wszystkich. Podaję je poniżej dla referencji.</p>

<p>Oczekuję od Zboru Stołecznego, że poda mi który werset Biblii potwierdza istnienie Trójcy Świętej i jak konkretnie to robi. Chodzi mi o coś takiego. Wybieram jeden z wariantów trójcy świętej, gdyż prawdziwość wszystkich znanych mi wariantów równocześnie jest niemożriwa:</p>

<ul>
  <li>Jest trzech Bogów.</li>
  <li>Jezus jest Bogiem.</li>
  <li>Bóg Ojciec jest Bogiem.</li>
  <li>Duch Święṫy jest Bogiem.</li>
  <li>Wszyscy oni razem wzięci tworzą jeden klub zwany Trójcą Świętą.</li>
  <li>Tylko te trzy osoby razem tworzą Trójcę Świętą.</li>
  <li>Ani jedna osoba ani dwie nie mogą tworzyć Trójcy Świętej bez obecności wszystkich trzech osób.</li>
  <li>Nikt inny nie jest Bogiem.</li>
</ul>

<p>Chodzi mi o znalezienie w Biblii wszystkich tych trzech pukntów, albo innych podobnych:</p>

<ul>
  <li>Jezus, Duch Święty i Bóg Ojciec są jednym Bogiem.</li>
  <li>Jezus i Duch Święty razem wzięci, ale bez Boga Ojca, nie są Bogiem.</li>
  <li>Inne zbiory dwóch, trzech lub innej liczby osób też nie są Bogiem.</li>
</ul>

<p>Proszę o cokolwiek! Proszę o jakikolwiek zbiór punktów, które <strong>nie są wzajemnie sprzeczne</strong>, i które <strong>potwierdza Biblia</strong>.</p>

<p>Dotąd chrześcijanie nie potrafili mi takiego zbioru wskazać. Mimo to prezentuję zbiór wersetów, które <strong>rzekomo potwierdzają istnienie Trócjy Świętej</strong> według <a href="https://kz.pl/poznaj-kosciol/wyznanie-wiary/">wyznania wiary Zboru Stołecznego</a>:</p>

<blockquote>
  <p>Rdz 17,1; Wj 3,14; Pwt 4,15-16; 6,4-6; 1 Krl 8,27; Ps 90,2; Iz 6,3; 46,9-10; 48,12; Jr 10,10; 23,23-24; Ml 3,6; Mt 28,19; J 1,1-3.18; 4,24; Rz 9,5; 11,35-36; 1 Kor 8,4-6; 2 Kor 13,13; 1 Tm 1,17; Hbr 2,6; 1J 5,8; Ap 1,17-18.</p>
</blockquote>

<h2 id="podsumowanie">Podsumowanie</h2>

<p>Ten artykuł nawiązuje do <a href="https://yogidarshan.github.io/jekyll/update/2020/01/26/zgniatanie.html">poprzedniego</a>, w którym pisałem o przemocy.</p>

<p>Artykuł ten jest zainspirowany spotkaniem z chrześcijaninem ze <a href="http://kanaan.org.pl/">zboru Kanaan</a>. Chrześcijanin ten otwarcie popiera przemoc, w tym przemoc wobec dzieci, i podejrzewam go o rzucanie klątw.</p>

<p>Opisuję w artykule ogólnie moje wrażenia z dwóch wizyt w <a href="http://kanaan.org.pl/">zborze Kanaan</a>, które są w większości negatywne.</p>

<p>Przeciwstawiam te wrażenia informacjom o <a href="https://antiochia.pl/">zielonoświątkowym zborze Antiochia</a>, który spotyka się w tym samym budynku. Podkreślam, że za wyjątkiem jednego punktu zgadzam się z <a href="https://antiochia.pl/wyznanie-wiary/">wyznaniem wiary zboru Antiochia</a>.</p>

<p>Na koniec dzielę się z czytelnikiem moim odkryciem na temat różnic pomiędzy <a href="https://antiochia.pl/wyznanie-wiary/">wyznaniem wiary zboru Antiochia</a> a <a href="https://kz.pl/poznaj-kosciol/wyznanie-wiary/">wyznaniem wiary Zboru Stołecznego</a>. Kwestionuję też sens istnienia Trójcy Świętej.</p>

<p>Zgadzam się w wielu kwestiach ze <a href="https://antiochia.pl/">zborem Antiochia</a>. Mam podobne wyznanie wiary i podoba mi się atmosfera koncertów gospel, które organizują. Mimo wszystko bardziej podobają mi się spotkania w <a href="http://harekryszna.wroclaw.pl/">świątyni Nowe Nawadwip</a>. (Chociażby ze względu na pełnowartościowe obiady). Brakuje mi we Wrocławiu spoktań społeczności <a href="https://pl.wikipedia.org/wiki/Sikhizm">sikhijskiej</a> i <a href="https://pl.wikipedia.org/wiki/Religijne_Towarzystwo_Przyjaci%C3%B3%C5%82">kwakrów</a>.</p>

<p>Chodzenie do chrześcijan mnie męczy. Zdobywam w ten sposób cenne materiały do moich artykułów, ale muszę się nieźle nagimnastykować żeby wskazać na podobieństwa pomiędzy <a href="https://antiochia.pl/wyznanie-wiary/">wierzeniami chrześcijan z Wrocławia</a> a moimi własnymi. Wydaje mi się, że jedne i drugie muszę naciągnąć, co jest nieprzyjemne.</p>

<p>Nie realizuję się w zborach i nie nawiązuję tam znajomości. Nie ma tam okazji do udzielania się takiego jak chociażby przy przygotowywaniu posiłków. Jest to praktycznie tylko muzyka i słuchanie kazań o Biblii.</p>

<p>Przeczytałem już całą Biblię, ale teraz żadnej nie posiadam. Jeśli czegoś potrzebuję z Biblii, mogę to wyszukać w internecie. Osobiście w Biblii najbardziej mnie interesują informacje o przemocy i parodie Biblii.</p>

<p>Mam jednak kilka pytań na temat chrześcijaństwa. Nauczyłem sie wiele na temat chrześcijaństwa w trakcie ostatnich wizyt w zborach. <strong>Czy chrześcijanie byliby w stanie nauczyć się czegoś ode mnie?</strong></p>

<p>To mnie bardzo interesuje w różnych religiach. Kiedy rozmawiam z postacią religijną, zwykle staram się czegoś od niej nauczyć. <strong>Tylko czy ta postać wdaje się w dyskusję ze słuchaczami również w celu uczenia się od nich i zmieniania siebie?</strong></p>

:ET