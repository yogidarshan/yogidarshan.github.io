I"H<p>Zostałem buddystą. Nie tak dawno myślałem, że będę buddystą i sikhem równocześnie, ale czegoś mi w sikhizmie brakuje.</p>

<p><strong>Raszyn</strong></p>

<p><a href="https://pl.wikipedia.org/wiki/Zwi%C4%85zek_wyznaniowy_Singh_Saba_Gurudwara_w_Rzeczpospolitej_Polskiej">Gurudwara w Raszynie</a> nie publikuje materiałów na YouTube. Nie ma także własnej strony WWW.</p>

<p>Jest kilka wywiadów w tej gurudwarze na YouTubie, ale sikhowie z Raszyna nie publikują nic sami z siebie. Nie informują jak osiągnąć nirwanę.</p>

<p><strong>Kompetencje w religii</strong></p>

<p>Od jakiegoś czasu zależy mi na tym aby stać się kompetentnym w religii. Nie zależy mi już aby dobrze znać jak najwięcej religii; nauczyłem się inaczej oceniać ich jakość.</p>

<p><a href="https://www.benchen.org.pl/pl/">Gompa w Grabniku</a> publikuje mnóstwo materiałów o tym jak osiągnąć oświecenie, i zacząłem to “kupować”. Jestem buddystą ponad rok. Zauważam jak medytacja na współczującego <a href="https://pl.wikipedia.org/wiki/Plik:Drzeworyt_buddyjski_na_papierze_-_Stoj%C4%85cy_bodhisattwa_Awalokite%C5%9Bwara_-_zbiory_Muzeum_Azji_i_Pacyfiku_w_Warszawie,_2_po%C5%82_XXw_Nepal.jpg">Czenrezika</a> wypływa na mnie.</p>

<p>(Niektórzy jednak uważają, że to wpływ leków psychiatrycznych).</p>

<p><strong>Grabnik</strong></p>

<p>Dzisiaj wyjeżdżam do <a href="https://www.benchen.org.pl/pl/">Grabnika</a>. Dowiem się co buddyści jedzą na obiad.</p>

<p>Do tej pory jadłem obiady sikhijskie, hare kryszna i chyba nawet żydowskie.</p>

<p><strong>Guru ka Langar</strong></p>

<p>Nie znalazłem w internecie informacji po polsku na temat sikhijskich obiadów. Jest oczywiście <a href="https://en.wikipedia.org/wiki/Langar_(Sikhism)">artykuł w Wikipedii</a> po angielsku na ten temat, ale to tylko świadczy o tym jak ubogie są polskojęzyczne informacje na temat tej religii.</p>

<p>Czy w buddyjskiej kuchni dostanę słoną herbatę? Czy dostanę jakiś specjalny tybetański chleb?</p>

<p>Bardzo łatwo znaleźć informacje na temat tego jak sikhowie wykorzystują gurudwarę w celu wchodzenia ze sobą w interakcje:</p>

<ul>
  <li>Co dokładnie robią w momencie wejścia do gurudwary?</li>
  <li>Jak się modlą?</li>
  <li>Jak razem jedzą?</li>
  <li>Jak pomagają u utrzymaniu gurudwary?</li>
</ul>

<p>W buddyzmie odwrotnie. Jest duży nacisk na informowanie jak prowadzić osobistą praktykę; mniejszy na to jak wyglądają interakcje w świątyni czy w kuchni.</p>

<p>Wiem tyle:</p>

<ul>
  <li>Niektórzy buddyści nie piją alkoholu.</li>
  <li>Niektórzy buddyści nie jedzą mięsa.</li>
  <li>Buddyści wspólnie piją herbatę.</li>
</ul>

<p>W tej chwili nawet nie jestem pewien czy w jadalni w <a href="https://www.benchen.org.pl/pl/">Grabniku</a> są stoły, czy będe mógł swobodnie jeść z tacy leżącej na podłodze, tak jak lubię.</p>

<p><strong>Nirwana</strong></p>

<p>W sikhizmie mam dosyć dobrze obczajone co robić w trakcie imprez organizowanych w gurudwarze, ale nie bardzo wiem co robić poza nią.</p>

<p>Mówiono mi kiedyś o sikhijskiej porannej modlitwie wykonywanej samodzielnie; wiem też o istnieniu sikhijskiego różańca, choć nie wiem jak go używać.</p>

<p>I to właściwie tyle. Tyle nauczyłem się przez ponad rok regularnego uczęszczania do gurudwary, i przez moje duchowe podróże: Pomagaj w świątyni, uczęszczaj na obiady, a Bóg zdecyduje za ciebie czy osiągniesz nirwanę.</p>

<p>Nie wiem jak zostając zaawansowanym sikhem mógłbym pomagać innym:</p>

<ul>
  <li>Mógłbym być kucharzem?</li>
  <li>Mógłbym modlić się o innych?</li>
  <li>Mógłbym nauczyć się programowania stron internetowych, i prowadzić jakąś stronę po angielsku z informacjami o sikhizmie?</li>
</ul>

<p>W buddyzmie od samego początku spotykałem się z informacjami o tym do czego to wszystko prowadzi: Do pomagania innym po osiągnięciu stanu Buddy, który daje większe możliwości pomagania niż zwyczajne zostanie dobrym programistą.</p>

<p>Tak więc, po zostaniu buddystą, i po ponad roku intensywnej nauki, głównie z YouTube, przestałem utożsamiać się z sikhizmem.</p>

<p><strong>Moje YouTube</strong></p>

<p>Przez wiele lat chciałem być wieloreligijny. Interesował mnie sikhizm, kwakryzm, judaizm. Prowadziłem wtedy anglojęzycznego <a href="https://web.archive.org/web/20180718181853/https://funreligions.wordpress.com/">Bloga Fun Religions</a>.</p>

<p>Po kilku latach od jego zamknięcia nakręciłem epilog zwany po angielsku “The afrermath of »Fun Religions«”:</p>

<ul>
  <li><a href="https://www.youtube.com/watch?v=7EjOnFAH3-g">Część 1</a>.</li>
  <li><a href="https://www.youtube.com/watch?v=WZBDqIoasSg">Część 2</a>.</li>
  <li><a href="https://www.youtube.com/watch?v=kyvK6t_K55g">Część 3</a>.</li>
</ul>

<p>Nakręciłem też, tym razem po polsku, <a href="https://www.youtube.com/watch?v=j4yYuUkGJdQ">swoją codzienną praktykę</a>, nie wyłączając praktyki Czenrezika.</p>

<p><strong>Inna zmiana wierzeń</strong></p>

<p>Przestałem wierzyć w to, że Ziemia jest płaska.</p>

<p>Obejrzałem film <a href="https://www.filmweb.pl/film/P%C5%82askoziemcy-2018-813810">Płaskoziemcy</a>. Podaje on dwa doskonałe dowody na to, że Ziemia jest okrągła.</p>

<p>Mam także inne przemyślenia: Model płaskiej Ziemi tłumaczy trochę, dlaczego jest noc i dzień, ale dzień – według tego modelu – jest w trochę innych miejscach niż w tym samym czasie według modelu Ziemi okrągłej.</p>

<p>Niby mało znacząca zmiana, i bez związku z głównym tematem tego artykułu. Dotyczy on jednak ogólnie – moich wierzeń i ich zmian.</p>

:ET